Hej Andrzej.

I den forgangne uge er det lykkedes os at implementere distribution
og standsning (fail), samt "magiske" funktionskald der gør det muligt
at detektere timeouts og at simulere hardwarefunktioner som fx 
temperatursensoren.

Nu er vi så ved at overveje i hvilket omfang fortolkeren skal tilpasses
til at reflektere det at der simuleres flere fysiske enheder, hvor
kommunikationen kan svigte.

Samtidig er vi i færd med at implementere det simple scenarie, hvor
hver sensor kører et statisk omend konfigurerbart program, og hvor
kommunikationen mellem enhederne er fejlfri.

Yderligere overvejer vi også så småt, hvilke kriterier vi vil vurdere
programmeringssproget efter, når vi skal udtale os om dets anvendelighed.
Særligt har vi foreløbig overvejet din tanke om at udtrykke CSP-primitiver
i join.


Vi ses i morgen
-Ulrik og Philip
