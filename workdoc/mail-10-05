Hej Andrzej,

Operationssemantik
------------------
Afsnit 1.4 i [1] diskuterer hvorvidt en mere traditionel operationssemantik er
ønskværdig, fremfor RCHAM-modellen. Det vises as semantikken kan udtrykkes som
en enkelt reduktionsregel, men at meget implementationsrelevante dele af
sproget (bl.a. start af nye tråde) kommer til at være udtrykt i en
ækvivalensrelation, som ikke gør det oplagt at udforme en reel implementation.

RCHAM-modellen skulle ligge tættere op ad hvordan man reelt ville implementere
sproget.

Vi skal nok alligevel have samlet nogle af alle trådene, bl.a. tilføjelse af
tid, distribution og pattern matching. Det virker oplagt at definere
en semantik for det endelige sprog med alle disse udvidelser.


Tid i join-calculus
-------------------
Vi har fundet en enkelt artikel der beskæftiger sig med tid i join-calculus[2].
Det virker lidt spøjst at ingen af de to forfattere har den på listen over
publicerede værker på deres hjemmesider, og at der heller ikke er nogen der
(ifølge Google Scholar) ser ud til at have citeret den. Den ser dog ud til at
have nogle lovende ideer.

Vi har ikke nået at implementere udvidelsen i fortolkeren, men vi er begyndt på
et lille rapportafsnit, hvor vi generelt beskriver det sprog vi har arbejdet
med, og motivationen bag de udvidelser vi har valgt at inkludere. Udkastet er
vedhæftet.


[1] The Join Calculus: A Language For Distributed Mobile Programming
[2] http://www.cs.unibo.it/pub/TR/UBLCS/2002/2002-01.ps.gz
